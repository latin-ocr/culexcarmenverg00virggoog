CVLEX

ardet mente, furit stridoribus, intonat ore;
flexibus eversis torquetur corporis orbis,
manant sanguineae per tractus undique guttae;
spiritibus rumpit fauces: cui cuncta paranti
parvulus hunc prior umoris conterret alumnus
et mortem vitare monet per acumina; namque
qua diducta genas pandebant lumina gemmis,
hac senioris erat naturae pupula telo
icta levi, cum prosiluit furibundus et illum
obtritum morti misit, cui dissitus omnis
spiritus excessit sensus, tum torva tenentem

( lumina respexit serpentem comminus, inde
impiger, exanimus vix compos mente, refugit
et validum dextra truncum detraxit ab orno;
cui casus sociarit opem numenve deorum,
prodere sit dubium, valuit sed vincere talis
horrida squamosi volventia membra draconis,
atque reluctantis crebris foedeque petentis
ictibus ossa ferit, cingunt qua tempora cristae;
et quod erat virtus, omni languore remoto,
nec prius aspiciens timor obcaecaverat artus,
hoc minus implicuit dira formidine mentem.
quem postquam vidit caesum languescere, sedit.

t lam quatit et biiugis oriens Erebeis equos Nox
et piger aurata procedit Vesper ab Oeta,
cum grege compulso pastor duplicantibus umbris
vadit et in fessos requiem dare comparat artus. aas
cuius ut intravit levior per corpora somnus
languidaque effuso requierunt membra sopore,
effigies ad eurn culicis devenit et illi
tristis ab eventu cecinit convicia mortis.

186 se moris 187 iacta ¹92 ore 193qui sociaret ¹9⁴ voluit
tales 197crisnm 198 tardus 199 nescius aspiciens

 

